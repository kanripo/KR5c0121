# -*- mode: mandoku-view -*-
#+TITLE: 沖虛至德真經解
#+DATE: 2015-08-29 00:26:57
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶
<md:KR5c0121_HFL_001-001a>¶<pb:KR5c0121_WYG_000-1a>
欽定四庫全書　　　　　子部十四
　冲虚至徳真經解　　　　道家𩔖
　　提要
　　　　(臣/)等謹案冲虚至徳真經解八卷宋江遹撰
　　　　遹自署杭州州學内舍生始末未詳是書乃
　　　　所注列子據舊刻標題葢經進之本其稱冲
　　　　虛至徳真經者案唐書藝文志天寳元年詔
　　　　號莊子為南華真經列子為冲虚真經文子
<pb:KR5c0121_WYG_000-1b>
　　　　為通元真經亢倉子為洞靈真經故也老莊
　　　　二子自王弼郭象作注以後著録者不下百
　　　　數十家列子則隋唐二志著録者惟張湛所
　　　　注八卷陸徳明作經典釋文有老莊而無列
　　　　子陳振孫書録解題載當塗丞殷敬順補作
　　　　釋文二卷今亦不傳宋史藝文志亦僅增政
　　　　和御注八卷今並未見焦竑國史經籍志所
　　　　載盧重元孫鶚注及冲虚至徳真經四解其
<pb:KR5c0121_WYG_000-2a>
　　　　存佚益不可據今行于世者張湛以外惟林
　　　　希逸口義及遹此書而已此書焦竑稱二十
　　　　卷與今本不符然今本首尾完具不似缺佚
　　　　竑所著録大抵⬤抄史志書目舛漏相仍偽
　　　　妄百出所記卷數不足憑也張湛注㫖趣簡
　　　　逺不尚繁詞遹此注則全仿郭象注莊之體
　　　　擺落訓詁自抒會心領要標新往往得言外
　　　　之㫖其間如周穆王篇注云穆王亦丹臺之
<pb:KR5c0121_WYG_000-2b>
　　　　舊侣也謫降人間塵俗之氣尚未深染故能
　　　　安栖聖境此雖下乗之所居豈胎生肉人所
　　　　能到哉殆似杜光庭林靈素輩之語未免自
　　　　⬤其書又如楊朱篇謂列子以禦㓂為名葢
　　　　以閑先聖之道為己任湯問篇解魏黒卵邱
　　　　邴章来丹之名曰黒者陰之色卵者陰之𩔖
　　　　魏者髙顯之所魏黒卵老陰之象也邴者明
　　　　之盛章者文之成邱者中髙之地丘邴章老
<pb:KR5c0121_WYG_000-3a>
　　　　陽之象也丹含陽来丹則少陽之方浸而長
　　　　者也云云亦未免于附會穿鑿然大致文詞
　　　　都雅思致元逺足以雁行郭象平揖張湛林
　　　　希逸書不足以嬰其意也乾隆四十四年七
　　　　月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
