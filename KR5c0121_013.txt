# -*- mode: mandoku-view -*-
#+TITLE: 沖虛至德真經解
#+DATE: 2015-08-29 00:27:03
#+PROPERTY:  LASTPB <PB KR5c0121_SJB_020-140899a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0121_HFL_012-011b>
#+PROPERTY: JUAN 13
<md:KR5c0121_HFL_013-001a>¶<pb:KR5c0121_SJB_013-140873c>
沖虚至德眞經解卷之十三作三¶
　　　　宋杭州州學内舍生(臣)江遹上進¶
　　力命中¶
鄧析操兩可之說設無窮之辭當子產執政¶
作竹刑鄭國用之數難子産之治子産屈之¶
子產執而戮之俄而誅之然則子産非能用¶
竹刑不得不用鄧析非能屈子產不得不屈¶
子産非能誅鄧析不得不誅也¶
　解曰子産相鄭三年而善者服惡者化其¶
　治宜不可屈而鄧析數難而屈之鄭國用¶<md:KR5c0121_HFL_013-001b>¶

　鄧析之竹刑宜愛其人而卒誅之是理之¶
　不可推知者也世謂作竹刑誅鄧析爲子¶
　産鄧析之能殊不知固自有不得不用不¶
　得不屈不得不誅者存焉漢文帝感緹縈¶
　之言而罷肉刑後世卒莫之能復亦若¶
　是也按荀子與夫左氏皆以駟顓殺鄧¶
　析在子産之後學者以是疑於經誤夫¶
　列子之書務明道達理而已所謂得其¶
　精而遺其粗者也又焉用區區較其言¶
　之同異哉¶<md:KR5c0121_HFL_013-002a>¶
<pb:KR5c0121_SJB_013-140874a>
可以生而生天福也可以死而死天福也可¶
以生而不生天罰也可以死而不死天罰也¶
可以生可以死得生得死有矣不可以生不¶
可以死或死或生有矣然而生生死死非物¶
非我皆命也智之所無奈何¶
　解曰以康寧攸好德而生以壽考終命而¶
　死此可以生可以死得生得死者也洪範¶
　所謂五福此之所謂天福也可以生而凶¶
　短折與夫疾惡憂貧而生者洪範所謂六¶
　極此之所謂天罰也得生得死理之常也¶<md:KR5c0121_HFL_013-002b>¶

　或死或生則幸不幸存焉生死一矣或以¶
　爲天福或以爲天罰或由其常或遭其變¶
　至智之人宜能觀其差殊矣然而生之所¶
　以生死之所以死方禀生之初旣有制其¶
　死者矣將息我以死亦有制其生者矣生¶
　生死死外非物之所能奪内非我之所能¶
　制皆天之所命智之所無如之何也唯明¶
　乎此然後死生無變乎也¶
故曰窈然無際天道自會漠然無分天道自¶
運天地不能犯聖智不能干鬼魁不能欺自¶<md:KR5c0121_HFL_013-003a>¶
<pb:KR5c0121_SJB_013-140874b>
然者默之成之平之寧之將之迎之¶
　解曰際者分之餘會者運之聚窈言幽而¶
　難見漠言遠而無極物之生顯與道俱會¶
　妙與道偕運天道常自會自運萬物亦自¶
　生自死雖天之神地之富不能犯其自然¶
　聖智之妙不能干其自然鬼魅之靈不能¶
　欺其自然若是者默之成之而無言無爲¶
　平之寧之而無偏無陂將之迎之而無始¶
　無終命之所爲其極如此¶
楊朱之友曰季梁季梁得疾七日大漸其子¶<md:KR5c0121_HFL_013-003b>¶

環而泣之請醫季梁謂楊朱曰吾子不肖如¶
此之甚汝奚不爲我歌以曉之楊朱歌曰天¶
其弗識人胡能覺匪祐自天弗孽由人我乎¶
汝乎其弗知乎醫乎巫乎其知之乎其子弗¶
曉終謁三醫一曰矯氏二曰俞氏三曰慮氏¶
診其所疾矯氏謂季梁曰汝寒温不節虛實¶
失度病由饑飽色欲精慮煩散非天非鬼雖¶
漸可攻也季梁曰衆醫也亟屏之俞氏曰女¶
始則胎氣不足乳湩有餘病非一朝一夕之¶
故其所由來漸矣弗可已也季梁曰良醫也¶<md:KR5c0121_HFL_013-004a>¶
<pb:KR5c0121_SJB_013-140874c>
且食之盧氏曰汝疾不由天亦不由人亦不¶
由鬼禀生受形旣有制之者矣亦有知之者¶
矣藥石其如汝何季梁曰神醫也重貺遺之¶
俄而季梁之疾自瘳¶
　解曰矯之爲義執枉而矯之使直非自然¶
　也矯氏之醫欲攻其漸而在於有生之後¶
　是爲衆醫俞以順從爲言故俞氏之醫在¶
　於有生之初以爲其弗可巳也是爲良醫¶
　盧以總合爲言故盧氏之醫齊死生而一¶
　之其言出於禀生受形之先精義而入神¶<md:KR5c0121_HFL_013-004b>¶

　矣是爲神醫夫季梁之於生死其能安之¶
　如此故其死也楊朱望其門而歌¶
生非貴之所能存身非愛之所能厚生亦非¶
賤之所能夭身亦非輕之所能薄故貴之或¶
不生賤之或不死愛之或不厚輕之或不薄¶
此似反也非反也此自生自死自厚自薄或¶
貴之而生或賤之而死或愛之而厚或輕之¶
而薄此似順也非順也此亦自死自厚¶
自薄¶
　解曰生死厚薄已制於禀生受形之先豈¶<md:KR5c0121_HFL_013-005a>¶
<pb:KR5c0121_SJB_013-140875a>
　貴賤愛惡之所能增損於有生之後哉蓋¶
　身爲天地之委形生爲天地之委順彼天¶
　地既已委化於我矣猶不能犯其分之自¶
　然矧非汝之所有又豈貴賤之所能存亡¶
　愛惡之所能厚薄哉雖然貴賤存亡愛增¶
　厚薄生於有見妄爲同異衆見則同獨見¶
　則異以同爲順以異爲逆循其本然奚有¶
　逆順謂之逆順似之而非究其所爲咸其¶
　自爾是以推原有生有身之所自雖生不¶
　知身身不知生而況於貴賤愛惡哉雖然¶<md:KR5c0121_HFL_013-005b>¶

　列子論此亦明有生有身之妙咸本於自¶
　然將以祛世之惑者貪生夫理徇利累形¶
　爾至於尊生重本欲爲天下之寄託者寧¶
　蹈其似順不爲其輕薄也¶
鬻熊語文王曰自長非所增自短非所損算¶
之所亡若何老聃語關尹曰天之所惡孰知¶
其故言迎天意揣利害不如其已¶
　解曰長短之不可增損猶鳧鶴之不可斷¶
　續也方未生無身之時既有制之者矣算¶
　猶智也豈智之所能奈何哉皆天而已矣¶<md:KR5c0121_HFL_013-006a>¶
<pb:KR5c0121_SJB_013-140875b>
　是以人之所惡即天之所惡也天豈私惡¶
　於人哉其故必有所自矣特不止於耳目¶
　之所接不可俄而知耳順而受之可也若¶
　夫以智爲鑿揣而鋭之弊精神而妄億度¶
　德經謂之前識此道之華而愚之始也故¶
　其語關尹喜以迎天意揣利害爲不如其¶
　已億則屢中孔子所以惡子貢也¶
楊布問曰有人於此年兄弟也言兄弟也才¶
兄弟也貌兄弟也而壽夭父子也貴賤父子¶
也名譽父子也愛憎父子也吾惑之楊子曰¶<md:KR5c0121_HFL_013-006b>¶

古之人有言吾嘗識之將以告若不知所以¶
然而然命也今昏昏昧昧紛紛若若隨所爲¶
隨所不爲日去日來孰能知其故皆命也¶
　解曰在我者有性在天者有命性可修不¶
　可弛命可聽不可干君子之處已行法以¶
　俟命而巳亦奚欲以此道而徼此福哉楊¶
　朱乃區區度年德才貌之厚薄而計其壽¶
　夭貴賤名譽愛憎之差殊父子而兄弟之¶
　兄弟以言長少之相從父子以言尊卑之¶
　不等也此謂以惑復於惑是爲大惑殊不¶<md:KR5c0121_HFL_013-007a>¶
<pb:KR5c0121_SJB_013-140875c>
　知命之所爲昏昏昩昩而非智之所能明¶
　紛紛若若而非理之所能辯隨所爲而不¶
　匿於無隨所不爲而不滯於有日去而與¶
　化俱運日來而與時偕顯夫孰能知其故¶
　此造化之所以妙萬物也如造化亦計斯¶
　人當生之所爲而爲之響應則其生化萬¶
　物其道亦淺矣¶
夫信命者亡壽夭信理者亡是非信心者亡¶
逆順信性者亡安危則謂之都亡所信亡所¶
不信眞矣慤矣奚去奚就奚哀奚樂奚爲奚¶<md:KR5c0121_HFL_013-007b>¶

不爲¶
　解曰所謂亡壽夭是非逆順安危者非無¶
　之也有若頻壽而跖夭雖使有道者誠能¶
　信命矣安能厚誣其人謂顔子爲壽而彭¶
　祖爲夭哉亦於壽夭之間任其自然而不¶
　有之爾夫唯不有則壽夭兩行是所以爲¶
　無之也其於是非逆順安危亦若是而已¶
　矣謂之都亡所信則以亡壽夭亡是非亡¶
　逆順亡安危也謂之都亡所不信則以信¶
　命信理信心信性也若然者好惡不存故¶<md:KR5c0121_HFL_013-008a>¶
<pb:KR5c0121_SJB_013-140876a>
　無有於避就憂喜不形故無有於哀樂隨¶
　所不爲故無所爲隨所爲故無所不爲斯¶
　可名於眞矣慤矣眞言精而不偽也慤言¶
　實而不妄也¶
黄帝之書云至人居若死動若械亦不知所¶
以居亦不知所以不居亦不知所以動亦不¶
知所以不動亦不知所以衆人之觀易其情¶
貌亦不謂衆人之不觀不易其情貌獨往獨¶
來獨出獨入孰能礙之¶
　解曰居若死心如死灰也言其無心而自¶<md:KR5c0121_HFL_013-008b>¶

　止也動若械發若機括也言其因物而後¶
　動也隨時動隨時止是居與不居動與不¶
　動因其自然皆所不知若是則物我兼忘¶
　而視聽俱泯矣奚有於觀骨肉都融而情¶
　貌無寄矣奚有於易超然疑獨無與爲偶¶
　獨出獨入獨往獨來夫孰得而礙之若夫¶
　衆人之動止異是矣内外之分不定榮辱¶
　之境不辯以有名爲尊榮以無名爲卑辱¶
　情貌之易不易乃在於人之觀不觀是以¶
　畏威畏刑畏鬼畏人愁結其五臟桎梏其¶<md:KR5c0121_HFL_013-009a>¶
<pb:KR5c0121_SJB_013-140876b>
　形體終身役役與化俱徂可不悲哉曷亦¶
　不思吾之爲我奚假於人審夫吾之我則¶
　衆人之觀不觀不足知吾之情貌不必易¶
　矣然則至人之不離於眞衆人之不能見¶
　獨豈有他哉在我而已¶¶¶


沖虚至德眞經解卷之十三¶¶¶<md:KR5c0121_HFL_013-009b>¶¶¶¶¶¶¶¶¶¶¶














