# -*- mode: mandoku-view -*-
#+TITLE: 沖虛至德真經解
#+DATE: 2015-08-29 00:27:03
#+PROPERTY:  LASTPB <PB KR5c0121_SJB_020-140899a>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5c0121_HFL_013-009b>
#+PROPERTY: JUAN 14
<md:KR5c0121_HFL_014-001a>¶<pb:KR5c0121_SJB_014-140876c>
沖虛至德眞經解卷之十四作四¶
　　　　宋杭州州學内舍生臣江遹上進¶
　　　力命下¶
墨杘單至嘽咺憋懯四人相與游於世胥如¶
志也窮年而不相知情自以智之深也巧佞¶
愚直婩斫便辟四人相與遊於世胥如志也¶
窮年而不相語術自以巧之微也㺒㤉情露¶
𧮈極凌誶四人相與游於世胥如志也窮年¶
而不相曉悟自以爲才之得也眠娫諈諉勇¶
敢怯疑四人相與游於世胥如志也窮年而¶<md:KR5c0121_HFL_014-001b>¶

不相謫發自以行無戾也多偶自專乗權隻¶
立四人相與游於世胥如志也窮年而不相¶
顧眄自以時之適也此衆態也貌不一而咸¶
之於道命所歸也¶
　解曰墨杘單至則夷俟恐懼之異情也嘽¶
　咺憋懯則迂緩輕發之異態也巧佞愚直¶
　則儇利鄙樸之不同婩斫便辟則彊䦧柔¶
　佞之不一㺒犽情露則多數淺中之殊情¶
　𧮈極凌誶則訥澀辯給之異狀眠蜒諈諉¶
　則或暗於疏通或樂於煩重勇敢怯疑則¶<md:KR5c0121_HFL_014-002a>¶
<pb:KR5c0121_SJB_014-140877a>
　或喜於奮厲或安於畏懦多偶則雷同者¶
　也自專則任己者也乗權則假威以尚人¶
　也隻立則自奮而無輔者也爰自大樸既¶
　散斯民馳騖於是非利害之塗情態百出¶
　不可勝窮列子姑即其情之所鍾術之所¶
　傳才之所施行之所著時之所遭者概言¶
　其别有二十焉情者自以智之深術者自¶
　以巧之微才者自以其有得行者自以其¶
　無戾時者自以其適宜紛紛若若人各是¶
　其所是而非其所非胥如其志而窮共年¶<md:KR5c0121_HFL_014-002b>¶

　衆態之不一如此究其所以則是非成敗¶
　均於有生美惡好醜同之於盡是其所以¶
　感之於道而同歸於命也雖咸之於道而¶
　不能知道雖同歸於命而不能信命任私¶
　智執偏見唯小己之是徇忘天下之大公¶
　若是則其比形於天地也與夫夔蛇風目¶
　之相憐無以異矣何貴於有生之最靈哉¶
　唯體道而至於命者則心凝而形釋心凝¶
　則内無有於智態形釋則外無有於貌色¶
　是乃衆態之所資而衆態無得而名者常¶<md:KR5c0121_HFL_014-003a>¶
<pb:KR5c0121_SJB_014-140877b>
　逍遥乎天地之間而心意自得俯視衆態¶
　不亦悲乎¶
佹佹成者俏成也初非成也佹佹敗者俏敗¶
者也初非敗也故迷生於俏俏之際昩然於¶
俏而不昧然則不駭外禍不喜内福隨時動¶
隨時止智不能知也¶
　解曰天下之理至微而明其未兆爲微而¶
　其理爲至明賢人睹於未萌衆人暗於成¶
　事於事之成且或闇之而況於成敗之幾¶
　乎宜其昩然而莫之知也雖然所謂俏成¶<md:KR5c0121_HFL_014-003b>¶

　俏敗者初無有俏也理之成敗默定於未¶
　形之先矣雖曰因俏生迷其實因迷有俏¶
　爾唯不能睹成敗之未形而惑於俏之際¶
　雖成也不敢必其成惴惴然唯恐其或失¶
　也雖敗也不自以爲敗望望然猶幸於有¶
　得也若是則安得不駭外禍而喜内福哉¶
　苟能於俏之際而不昩然則其成自成其¶
　敗自敗視禍福之至猶晝夜之往來寒暑¶
　之迭運見出可以知入觀往足以知來又¶
　奚以憂喜於其間哉若然者進乎智而與¶<md:KR5c0121_HFL_014-004a>¶
<pb:KR5c0121_SJB_014-140877c>
　平道矣雖死生之大且無變乎己而況利¶
　害之端乎¶
信命者於彼我無二心於彼我而有二心者¶
不若揜目塞耳背坂面隍亦不墜仆也故曰¶
死生自命也貧窮自時也怨夭折者不知命¶
者也怨貧窮者不知時者也當死不懼在窮¶
不戚知命安時者也¶
　解曰商丘開之蹈水火自以謂物無迕者¶
　心一而已則信命者於彼我無二心可見¶
　矣不知信命則執著於我我立而彼是具¶<md:KR5c0121_HFL_014-004b>¶

　矣彼是具而好惡立好惡交起則憂喜迭¶
　用雖未嘗背坂面隍而常有墜仆之憂揜¶
　目塞耳者非眞能忘聞見也然聞見暫窒¶
　雖眞背坂面隍亦不墜仆此知命安時者¶
　所以當死不懼在窮不戚也¶
其使多智之人量利害料虚實度人情得亦¶
中亡亦中其少智之人不量利害不料虛實¶
不度人情得亦中亡亦中量與不量料與不¶
料度與不度奚以異唯亡所量亡所不量則¶
全而亡喪亦非知全亦非知喪自全也自亡¶<md:KR5c0121_HFL_014-005a>¶
<pb:KR5c0121_SJB_014-140878a>
也自喪也¶
　解曰量利害之成敗料虚實之有無度人¶
　情之好惡此多智之人也不智者反此然¶
　而智不盡中愚不盡亡是量與不量料與¶
　不料度與不度皆無以異矣然而不可謂¶
　智不盡中而廢其智也亦不可謂愚不盡¶
　亡而守其愚也唯無所量無所不量用智¶
　而不役於智任智而不恃其智則得喪兩¶
　亡常能全而亡喪不知其所以然而然矣¶
齊景公游於牛山北臨其國城而流涕曰美¶<md:KR5c0121_HFL_014-005b>¶

哉國乎欝欝芊芊若何滴滴去此國而死矣¶
使古無死者寡人將去斯而之何史孔梁丘¶
據皆從而泣曰臣賴君之賜疏食惡肉可得¶
而食駑馬稜車可得而乗也且猶不欲死而¶
況吾君乎晏子獨笑於旁公雪涕而顧晏子¶
曰寡人今日之游悲孔與據皆從寡人而泣¶
子之獨笑何也晏子對曰使賢者常守之則¶
太公桓公將常守之矣使有勇者而常守之¶
則莊公靈公將常守之矣數君者將守之吾¶
君方將被蓑笠而立乎畎畝之中唯事之恤¶<md:KR5c0121_HFL_014-006a>¶
<pb:KR5c0121_SJB_014-140878b>
行假念死乎則吾君又安得此位而立焉以¶
其迭處之迭去之至於君也而獨爲之流涕¶
是不仁也見不仁之君見謟諛之臣臣見此¶
二者臣之所爲獨竊笑也景公慙焉舉觴自¶
罰罰二臣者各二觴焉¶
　解曰罰爵所以養氣之不足也景公臨其¶
　國城羡美外慕將常守之而無術至於悲¶
　泣而不已及聞晏子之言始悟其所養之¶
　不充也故舉觴自罰罰二臣者各二觴焉¶
　二觴有副焉所以甚其不足也¶<md:KR5c0121_HFL_014-006b>¶

魏人有東門昊者其子死而不憂其相室曰¶
公之愛子天下無有今子死不憂何也東門¶
昊曰吾常無子無子之時不憂今子死乃與¶
嚮無子同臣奚憂焉¶
　解曰有人之形未有無人之情者唯太古¶
　之人則能忘情其下則不及情苟不至乎¶
　忘情而泊然無憂則不及情者爾人而無¶
　情何以謂之人故雖以孔子之涉世其於¶
　顔子之死也則哭之慟以謂非夫人之爲¶
　慟而誰爲其不能忘情如此然則東門昊¶<md:KR5c0121_HFL_014-007a>¶
<pb:KR5c0121_SJB_014-140878c>
　之子死不憂其眞能忘情者歟¶
農赴時商趣利工追術仁逐勢勢使然也然¶
農有水旱商有得失工有成敗仕有遇否命¶
使然也¶
　解曰此力命之篇也列子既極言有生皆¶
　制於命矣又惡其以力爲無功而溺於莫¶
　之爲也言此者將使力命兩行而不失其¶
　然之㝠運爾¶
　　　力命解¶
孟子謂仁義禮智爲命也有性焉君子不謂¶<md:KR5c0121_HFL_014-007b>¶

命也以臭味聲色爲性也有命焉君子不謂¶
性也性則人力之可勉命則天理之不易雖¶
性所有不可有習則人力不可廢雖天所命¶
必因於人則天命不可任命之所制或存於¶
性性之所有或制於命性命常並行天人常¶
相因人之壽夭窮達貴賤貧富無不出於此¶
故列子有力命之篇焉嘗求列子之言如主¶
於命謂力爲無功於物矣然亦不欲廢人力¶
之所爲而委化於命也要在於不累夫壽夭¶
貴賤窮達貧富而制命在我爾且以力對命¶<md:KR5c0121_HFL_014-008a>¶
<pb:KR5c0121_SJB_014-140879a>
則自然使然若相待而不可相無槩之以道¶
無非命者故人之所欲爲者命也人之所不¶
爲者亦命也爲之而成者命也爲之而不成¶
者亦命也直而推之曲而任之壽夭窮達貴¶
賤貧富無非自爾夫既謂之自爾無制之者¶
雖有壽夭孰爲增損雖有窮達安足喜悲故¶
知命者於此則順而受之而已爾是以孔子¶
之聖自生民以來未之有也一制於命則再¶
逐於魯伐木於宋窮於商周圍於陳蔡卒之¶
一君無所鈎用其天縱之將聖載之空言而¶<md:KR5c0121_HFL_014-008b>¶

不得見之行事斯可以爲命矣爲夫子者脩¶
一身任窮達知去來之非我止變亂於心慮¶
其樂天知命如此故能窮亦樂通亦樂而所¶
樂非窮通也然而自非聖人未有由於命之¶
所制而能知者非特不知而已抑又區區計¶
人力之未爲攘臂而仍之是可悲矣故鮑叔¶
厚夷吾於其始而夷吾薄之於其終隰朋薄¶
夷吾於其始而夷吾厚之於其終鄧析屈子¶
產之治子產用鄧析之刑子產用其刑於始¶
鄧析遇其誅於終厚者其自厚也薄者其自¶<md:KR5c0121_HFL_014-009a>¶
<pb:KR5c0121_SJB_014-140879b>
薄也用者不得不用也誅者不得不誅也皆¶
命也非人之所能爲也而數子者方且自謂¶
智能之所爲而不識夫固然之理此桓文之¶
治所以羞稱於孔門子産之惠所以貶於孔¶
子也有若季梁之重貺神醫則雖死生之大¶
不能變矣有若齊景公之臨其國城而流涕¶
則於利害之端且猶惑之皆命也知不知其¶
别若此此子列子所以不免於辯也雖然北¶
宫子嘗以薄於命而愧夫西門子造事而達¶
矣及其旣悟則榮辱俱忘終身逌然是則雖¶<md:KR5c0121_HFL_014-009b>¶

薄於命也命果足以制之耶列子之意明其¶
已悟者要以覺其未悟者而使之求有悟爾¶
且列子一篇之㫖雖盡祛力命之惑矣終則¶
以力不可不爲命不可不聽爲命之至故以¶
仕農工商勢命之說終焉¶¶¶


沖虚至德眞經解卷之十四¶¶¶



